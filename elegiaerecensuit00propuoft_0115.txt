V111.] LIBER V. 109

Narrant historiae foedera nota suae: .
Haec sua maternis queritur livere catenis 65
Brachia nec meritas frigida saxa manus:
Narrat Hypermestre magnum ausas esse sorores ,
In scelus hoc animum non valuisse suum.
Sic mortis lacrimis vitae sanamus amores:
Celo ego perfidiae crimina multa tuae. 70
Sed tibi nunc mandata damUS, si forte moveriS‚
Si te non totum Chloridos herba tenet:
Nutrix in tremulis nequid desideret annis
Parthenio: patuit, nec tibi avara fuit.
Deliciaeque meae LatriS, cui nomen ab usust, '75
Ne speculum dominae porrigat illa novae.
Et quoscumque meo fecisti nomine versus ,
Vre mihi: laudes desine habere meas,
Pelle hederam tumulo, mihi quae pugnante corymbo
Mollia contortis adligat ossa comis. · 80
Pomosis Anio qua spumifer incubat arvis,
Et numquam Herculeo numine pallet ebur,
Hic carmen media dignum me scribe columna,
Sed breve, quod currens vector ab urbe legat:
‘Hic Tiburtina iacet aurea Cynthia terra: 85
Accessit ripae lauS‚ Aniene, tuae.’
Nec tu sperne piis venientia somnia portis:
Qun pia venerunt somnia, pondus habent.
Nocte vagae ferimur, nox clausas liberat umbraS,
Errat et abiecta Cerberus ipse sera. 90
Luce iubent leges Lethaea ad stagna reverti.
Nos vehimur, vectum nauta recenset onus,
Nunc te possideant aliae: mox sola tenebo:
Mecum eris, et mixtis ossibus ossa teram.³
Haec postquam querula mecum sub lite peregit, 95
Inter conplexus excidit umbra meos,

 

VIII.

Disce, quid Esquilias hac nocte fugarit aquosas ,
Cum vicina novis turba cucurrit agris

