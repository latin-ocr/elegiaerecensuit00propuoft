82 ’ PROPERTII [xnn.

Invocet Antiope que'm nisi vincta Iovem?
Sola tamen, quaecumque aderant in corpore ᾔτεε,
Regales manicas rupit utraque manu.
25 Inde Cithaeronis timido pede currit in arces-
N ox erat, et sparso triste cubile gelu.
Saepe vago Asopi sonitu permota fluentis
Credebat dominae pone venire pedeS.
Et durum Zethum et lacrimis Amphiona mollem
30 Expertast stabulis mater abacta suis,
Ac veluti, magnos cum ponunt aequora motuS,
Eurus ubi adverso desinit ire Noto,
Littore si tacito sonitus rarescit harenae,
Sic (cadit inflexo lapsa puella genu)
35 Sera, tamen pietas: natis est cognitus error.
Digne Iovis natos qui tueare senex,

Tu reddis pueris matrem, puerique trahendam Ι
Vinxerunt Dircen sub trucis ora bovis,
Antiope, cognosce Iovem: tibi gloria Dirce

40 Ducitur in multis mortem habitura lociS.
Prata cruentantur Zetho , victorque canebat
Paeana Amphion rupe, Aracynthe, tua.

At tu non meritam parcas vexare Lycinnamz
Nescit vestra rue'ns ira referre pedem.
45 Fabula nulla tuas de nobis concitet aures:
Te solam et lignis funeris ustus amem.

 

XV [XVI].

Nox media, et dominae mihi venit epistula no-
strae:

Tibure me missa iussit adesse mora,

Candida qua geminas ostendunt culmina turres,
Et cadit in patulos lympha Aniena lacus,

5 Quid faciam? obductis committam mene tenebris,¹

Vt timeam audaces in mea· membra manus?

At si distulero haec nostro mandata timore,
Nocturno fletus saevior hoste mihi.

Peccaram semel, et totum sum pulsus in annum: .

