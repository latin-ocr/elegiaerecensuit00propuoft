xm] ἡ LIBER ΠΙ. 43

Suscipere et Veneri ponere vota iuvat:
Incipiam captare feras et reddere pinu
Cornua et audaces ipse monere canes3 20
Non tamen ut vastos ausim temptare leones
Aut celer agrestes comminus ire sueS.
Haec igitur mihi sit lepores audacia molles
Excipere et stricto figere avem calamo ,
Qua formosa suo Clitumnus flumina luco 25
Integit et niveos abluit unda boveS.
Tu quotiens aliquid conabere, vita, memento
Venturum paucis me tibi Luciferis,
Sic me nec solae poterunt avertere silvae
Nec vaga muscosis flumina fusa iugis , 30
Quin ego in adsidua mutem tua nomina lingua,
Absenti nemo ne nocuisse velit.

 

XIII [XX].

Quid fles abducta gravius Briseide? quid fles
Anxia captiva tristius Andromacha?

Quidve mea de fraude deos , insana, fatigas?
Quid quereris nostram sic cecidisse fidem?

Non tam nocturna volucris funesta querela 5
Attica Cecropiis obstrepit in foliis,

Nec tantum Niobae bis sex ad busta superbae
Sollicito lacrimae defluit a Sipylo,

Me licet aeratis astringant brachia nodis ,
Sint mea vel Danaes condita membra domo, 10

In te ego et aeratas rumpam, mea vita, catenas ‚
Ferratam Danaes transiliamque domum.

De te quodcumque ad surdas mihi dicitur aures:
Tu modo ne dubita de gravitate mea.

Ossa tibi iuro per matris et ossa parentis 15
(sifallo, cinis heu sit mihi uterque gravisi)

Me tibi ad extremas mansurum, vita, tenebras:
Ambos una fides auferet, una dies.

Quod si nec nomen nec me tua forma teneret,
Posset servitium mite tenere tuum. 20

