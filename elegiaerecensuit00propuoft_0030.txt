24 PROPERTH [l.

Senserat, hac ipsa cuspide sensit opem.
65 Hoc siquis vitium poterit mihi demere, solus
Tantaleae poterit tradere poma manu:
Dolia virgineis idem ille repleverit umbris ‚J
Ne tenera adsidua colla graventur aqua:
Idem Caucasia solvet de rupe Promethei
70 Brachia et a medio pectore pellet avem.
Quandocumque igitur vitam mea fata reposcent
Et breve in exiguo marmore nomen er0,
MaecenaS, nostrae pars invidiosa iuventae,
Et vitae et morti gloria iusta meae,
75 Si te forte meo ducet via proxima busto,
Esseda caelatis siste Britanna iugis ,
Taliaque inlacrimans mutae iace verba favillae:
‘Huic misero fatum dura puella fuit?

ΙΙ.

Liber eram et vacuo meditabar vivere lecto ,
At me conposita pace fefellit Amor.
Cur haec in terris facies humana moratur?
Iuppiter, ignoro pristina furta tua.
5 Fulva comast longaeque manUS, et maxima toto
Corpore, et incedit vel Iove digna soror,
Aut cum Munichias Pallas spatiatur ad aras ,
Gorgonis anguiferae pectus operta comis.
Qualis et Ischomache Lapithae genus heroine,
10 Centauris medio grata rapina mero ,
Mercurioque Sais fertur Boebeidos undis
Virgineum Brimo conposuisse latus
Cedite iam, divae, quas pastor viderat olim
Idaeis tunicas ponere verticibus,
15 Hanc utinam faciem nolit mutare senectus ,
Etsi Cumaeae saecula vatis aget.

 

 

ΙΠ.

Qui nullam tibi dicebas iam posse nocere,
Haesisti, cecidit spiritus ille tuus·

