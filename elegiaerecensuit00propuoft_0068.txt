62 ‘ PROPERTII LIBER III. [XXX11.J

70 Missus et inpressis haedus ab uberibus,
Felix, qui viles pomis mercaris amores!
Huic licet ingratae Tityrus ipse canat.
Felix intactum Corydon qui temptat Alexin
Agricolae domini carpere delicias!
75 Quamvis ille sua lassus requiescat avena,
Laudatur faciles inter Hamadryadas.
Tu canis Ascraei veteris praecepta poetae,
Quo seges in (33111Ρο, quo viret uva iugo,
Tale facis carmen, docta testudine quale
80 Cynthius inpositis temperat articulis,
Non tamen haec ulli venient ingrata legenti,
Sive in amore rudis sive peritus erit.
Nec minor his animis aut, †si minor, ore canorus
Anseris indocto carmine cessit olor.
85 Haec quoque perfecto ludebat Iasone Varro ‚
Varro Leucadiae maxima flamma suae.
Haec quoque lascivi cantarunt scripta Catulli,
Lesbia quis ipsa notior est Helena.
Haec etiam docti confessast pagina Calvi,
90 Cum caneret miserae funera Quintiliae.
Et modo formosa quam multa Lycoride GaHus
Mortuus inferna vulnera lavit aqua!
Cynthia quin etiam versu laudata Properti,
Hos inter si me ponere Fama volet.

