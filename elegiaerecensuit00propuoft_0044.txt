38 PROPERTH· [vn.

Non iuvat in caeco Venerem corrumpere motu:
Si nesciS, oculi sunt in amore duces,
Ipse Paris nuda fertur periisse Lacaena,
Cum Menelaeo sur eret e thalamO‚
15 Nudus et Endymion hoebi cepisse sororem
Dicitur et nudae concubuisse deae.
Quod si pertendens animo vestita cubaris,
Scissa veste meas experiere manus:
Quin etiam, si me ulterius provexerit ira,
20 Ostendes matri brachia laesa tuae.
Necdum inclinatae prohibent te ludere mammae:
Viderit haec, siquam iam peperisse pudet.
Dum nos fata sinunt, oculos satiemus amore:
Nox tibi longa venit nec reditura dies,
25 Atque utinam haerentes sic nos vincire catena
VelleS, ut numquam solveret ulla dies!
Exemplo iunctae tibi sint in amore columbae,
Masculus et totum femina coniugium.
Errat, qui finem vesani quaerit amoris:
30 Verus amor nullum novit habere modum.
Terra prius salso partu deludet arantes ,
Et citius nigros Sol agitabit equos ,
Fluminaque ad caput incipient revocare liquores,
Aridus et sicco gurgite piscis erit,
35 Quam possim nostros alio transferre dolores:
Huius ero viVUS‚ mortuus huius ero,
Quod mihi si secum tales concedere noctes
Illa velit7 vitae longus et annus erit:
Si dabit haec multas , fiam inmortalis in illis:
40 Nocte una quivis vel deus esse potest.
Qualem si cuncti cuperent decurrere vitam
Et pressi multo membra iacere mer0,
Non ferrum crudele neque esset bellica navi8‚
Nec nostra Actiacum verteret ossa mare,
45 Nec totiens propriis circum oppugnata triumphis
Lassa foret crines solvere Roma suOS.
Haec certe merito poterunt laudare minores:
haeserunt nullos pocula nostra deos, '

