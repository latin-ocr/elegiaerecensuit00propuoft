xva . 1113ssss 1.

Et matutinis obstrepit alitibus.
Sic ego nunc dominae vitiis et semper amantis
Fletibus alterna differor invidia.

 

XVII.

Et merito ‚ quoniam potui fugisse puellam!
Nunc ego desertas alloquor alcyonas,

Nec mihi Cassiope salvam visura carinamst,
Omniaque ingrato littore vota cadent.

Quin etiam absenti prosunt tibi, Cynthia, venti:
Aspice, quam saevas increpat aura minas,

Nullane placatae veniet fortuna procellae?
Haecine parva meum funus harena teget?

Tu tamen in melius saevas converte querelas:
Sat tibi sit poenae nox et iniqua vada.

An poteris siccis mea fata opponere ocelliS,
Ossaque nulla tuo nostra tenere sinu?

A· ereat, quicumque rates et vela paravit

rimus et invito gite fecit iter.

Nonne fuit melius ffiinae pervincere mores
(Quamvis dura, tamen rara puella fuit),

Quam sic ignotis circumdata littora silvis
Cernere et optatos quaerere Tyndaridas?

Illic siqua meum sepelissent fata dolorem,
Vltimus et posito staret amore lapis,

Illa meo caros donasset funere crineS‚
Molliter et tenera poneret ossa rosa:

Illa meum extremo clamasset pulvere nomen,
Vt mihi non ullo pondere terra foret.

At vos, aequoreae formosa Doride natae,
Candida felici solvite vela choro:

Si quando vestras labens Amor attigit undas ,

Mansuetis socio parcite litoribus,

 

XVIII.-

Haec certe deserta loca et taciturna querenti,
Et vacuum Zephyri possidet aura nemus:

Pmoun-rive. 2

17

10

