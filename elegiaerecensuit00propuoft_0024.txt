18 PRoPER‘ru [xvnn.

Hic licet occultos proferre inpune dolores ‚
Si modo sola queant saxa tenere fidem.
5 Vnde tuos primum repetam, mea Cynthia, fastus?
Quod mihi das flendi, Cynthia, principium?
Qui modo felices inter numerabar amantes ‚
N unc in amore tuo cogor habere notam.
Quid tantum merui‘? quae te mihi crimina mutant?
Χ10 An nova tristitiae causa puella tuae?
Sic mihi te referas leviS, ut non altera nostro
Limine formosos intulit ulla pedes,
Quamvis multa tibi dolor hic meus aspera debet,
Non ita saeva tamen venerit ira, mea,
15 Vt tibi sim merito semper furor et tua fiendo
Lumina deiectis turpia sint lacrimis
An 'quia parva damus mutato signa calore,
Et non ulla meo clamat in ore fides?
Vos eritis testeS, siquos habet arbor amoreS‚
20 Fagus et Arcadio pinus amica deo,
A quotiens teneras resonant mea verba sub umbras,
Scribitur et vestris 'Cynthia corticibus!
En. tua quot peperit nobis iniuria curaS,
Quae solum tacitis cognita sunt foribus!
25 Omnia consuevi timidus perferre superbae
Iussa neque arguto facta dolore queri.
Pro quo dumosi montes et frigida rupes
Et datur inculto tramite dura quies3
Et quodcumque meae possunt narrare querelae,
30 Cogor ad argutas dicere solus aves,
Sed qualiscumque⁷s, resonent mihi ‘Cynthia’ silvae,
Nec deserta tuo nomine saxa vacent.

 

XVIIII.

Non ego nunc tristes vereor, mea Cynthia, ManeS‚
Nec moror extremo debita fata rog03
Sed ne forte tuo careat mihi funus amore,
Hic timor est ipsis durior exequiis.
5 Non adeo leviter nostris puer haesit 0001118,

