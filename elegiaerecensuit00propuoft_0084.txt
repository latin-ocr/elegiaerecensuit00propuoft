78 PROPERTH [x1.

Sed securus eas: Gallam non munera vincent,
20 Duritiaeque tuae non erit illa memor.
Nam quocumque die salvum te fata remittent,
Pendebit collo Galla pudica tuo,
Postumus alter erit miranda coniuge Vlixes·
Non illi longae tot nocuere morae,
25 Castra decem annorum, et Ciconum manus, Ismara
, capta,
Exustaeque tuae mox , Polypheme, genae,
Et Circae fraudes, lotosque herbaeque tenaces ,A
Scyllaque et alternas scissa Charybdis aquas ‚
Lampeties Ithacis veribus mugisse iuvencos
30 (Paverat hos Phoebo filia Lampetie),
Et thalamum Aeaeae flentis fugisse puellae,
Totque hiemis noctes totque natasse dies,
Ni rantesque domos animarum intrasse silentum,
{irenum surdo remige adisse lacus ‚
35 Et veteres arcus leto renovasse procorum,
Errorisque sui sic statuisse modum.
Nec frustra, quia casta domi persederat uxor.

Vincit Penelopes Aelia Galla fidem.

 

xil [XHIJ.

QuaeritiS‚ unde avidis nox sit pretiosa puelliS‚
Et Venere exhaustae damna querantur opes,
Certa quidem tantis causa et manifesta ruinis:
Luxuriae nimium libera facta viast.
5 Inda cavis aurum mittit formica metalliS‚
Et venit e rubro concha Erycina salo ‚
Et Tyros ostrinos praebet Cadmea coloreS‚
Cinnamon et multi pastor odoris ArabS.
Haec etiam nymphas expugnant arma pudicas ,
10 Quaeque gerunt fastus, Icarioti‚ tuos:
Matrona incedit census induta nepotum
Et spolia opprobrii nostra per ora trahit.
Nullast poscendi, nullast reverentia dandi,
Aut siquast, pretio tollitur ipsa mora.

