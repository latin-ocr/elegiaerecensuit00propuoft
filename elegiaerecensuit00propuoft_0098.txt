SEX. PROPERTII

ELE GIARVM
LIBER QVINTVS. IV
' I.
Hoc quodcumque vides , hospzes , qpa maxima
omas ,

Ante Phrygem Aenean collis et herba fuit·
Atque ubi Navali stant sacra Palatia Phoebo,
Euandri profugae concubuere boves,
5 Fictilibus crevere deis haec aurea templa,
Nec fuit opprobrio facta sine arte casa,
Tarpeiusque pater nuda de rupe tonabat,
Et Tiberis nostris advena bubus erat. ⁴,
Qua gradibus domus ista Remi se sustulit, olim
10 Unus erat fratrum maxima regna focus,
Curia, praetexto quae nunc nitet alta senatU,
Pellitos habuit, rustica corda, patres
Bucina cogebat priscos ad verba Quirites:
Centum illi in prato saepe senatus erat.
15 Nec sinuosa cavo pendebant vela theatro ,
Pulpita sollemnes non oluere crocos,
Nulli cura fuit externos quaerere divos,
Cum tremeret patrio pendula turba sacre,
Annuaque accenso celebrare Parilia faenO,
20 Qualia nunc curto lustra novantur equo,
Vesta coronatis pauper gaudebat asellis,
Ducebant macrae vilia sacra boves,
Parva saginati lustrabant compita porci,
Pastor et ad calamos exta litabat ovis,
25 Verbera pellitus setosa movebat arator,
Unde licens Fabius sacra Lupercus habet.

