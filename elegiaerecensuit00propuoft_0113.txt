vn] LIBER V. 107

Cepheam hic Meroen fuscaque re a canat,
Hic referat sero confessum foedere arthum:
‘Reddat signa Remi, mox dabit ipse sua: 80
Sive aliquid pharetris Augustus parcet Eois,
Differat in pueros ista tropaea suos,

v Gaude, Crasse, nigras siquid sapis inter harenas:

Ire per Euphraten ad tua busta licet.²
Sic noctem patera, sic ducam carmine, donec 85
Iniciat radios in mea vina dies,

 

VH.

Sunt aliquid Manes: letum non omnia finit,
Luridaque evictos effugit umbra rogos, Α

Cynthia namque meo visast incumbere fulcro ,
Murmur ad extremae nuper humata viae,

Cum mihi somnus ab exequiis penderet amoris, 5
Et quererer lecti frigida regna mei.

Eosdem habuit secum, quibus est elata, capillos,
Eosdem oculos: lateri vestis adusta fuit,

Et solitum di ‘to beryllon adederat ignis ,
Summaque ethaeus triverat ora liquor. 10

Spirantisque animos et vocem misit: at illi
Pollicibus fragiles increpuere manus:

‘Perfide nec cuiquam melior sperande puellae,
In te iam vires somnus habere potest?

Iamne tibi exciderunt vigilacis furta Suburae 15
Et mea nocturnis trita fenestra dolis?

Per quam demisso quotiens tibi fune pependi,
Alterna veniens in tua colla manu!

Saepe Venus trivio conmissast, pectore mixto
Fecerunt tepidas pallia nostra viaS. 20

Foederis heu taciti, cuius fallacia verba
Non audituri diripuere Noti.

At mihi non oculos quisquam inclamavit euntis:
Vnum inpetrassem te revocante diem:

Nec crepuit fissa me propter harundine custos, 25
Laesit et obiectum tegula curta caput.

