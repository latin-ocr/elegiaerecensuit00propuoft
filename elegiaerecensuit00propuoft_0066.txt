60 PROPERTH [xxxl.

Nulla tamen lecto recipit se sola libenter:
Est quiddam, quod vos quaerere cogat Amor.
Semper in absentes felicior aestus amantes:
Elevat adsiduos copia longa viros,

 

XXXII [XXXIIII].

Cur quisquam faciem dominae iam credit amico?
Sic erepta mihi paene puella meast.
Expertus dico , nemost in amore fidelis:
Formosam raro non sibi quisque petit.
5 Polluit ille deus cognatOS, solvit amicos ,
Et bene concordes tristia ad arma vocat.
Tros et in hospitium Menelao venit adulter:
Colchis et ignotum nonne secuta virumst?
LynceU, tune meam potuisti, perfide, curam
10 Tangere? nonne tuae tum cecidere manus?
Quid si non constans illa et tam certa fuisset?
Posses in tanto vivere flagitio?
Tu mihi vel ferro pectus vel perde veneno:
A domina tantum te modo tolle mea.
15 Te socium vitae, te corporis esse licebit,
Te dominum admitto rebus, amice, meis=
Lecto te solum, lecto te deprecor uno:
Rivalem possum non ego ferre Iovem.
Ipse meas solus, quod nil est, aemulor umbras ,
20 Stultus, quod nullo saepe timore tremo,
Vna tamen causast, cur crimina tanta remitte,
Errabant multo quod tua verba mero,
Sed numquam vitae fallet me ruga severae:
Omnes iam norunt, quam sit amare bonum.
25 Lynceus ipse meus seros insanit amores,
Solum te nostros laetor adire deos,
Quid tua Socraticis tibi nunc sapientia libris
Proderit aut rerum dicere posse vias?
Aut quid epe Chii tibi prosunt carmina lecta?
30 Nil iuvat in magno vester amore senexÎ‡
Tu satius memorem lusus imitere Philetan

