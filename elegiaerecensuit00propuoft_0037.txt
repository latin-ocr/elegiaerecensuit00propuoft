Vnst] LIBER II. 31

At postquam sera captivast reddita poena,
Fortem idem Haemoniis Hectora traxit equiS.
Inferior multo cum sim vel matre *vel armis,
Mirum, si de me iure triumphat Amor? 40

 

VIIII.

Iste quod est, ego saepe fui, sed fors et in hora
Hoc ipso eiecto carior alter erit.

Penelope poterat bis denos salva per annos
Vivere, tam multis femina digna prociS,

Coniugium falsa poterat differre Minerva, 5 ι

Nocturno solvens texta diurna dolo,
Visura et quamvis numquam speraret Vlixen,
Illum expectando facta remansit anus,
Nec non exanimem amplectens Briseis Achillen
Candida vesana verberat ora manu, 10
Et dominum lavit maerens captiva cruentum,
'Adpositum flavis in Simoenta vadiS,
Foedavitque comaS, † et tanti corpus Achilli
ψ Maximaque in parva sustulit ossa mann,
Cum tibi nec Peleus aderat nec caerula mater, 15
Scyria 1100 viduo Deidamia toro,
Tunc igitur veris gaudebat Graecia natiS,
Tunc etiam felix inter et arma pudor.
At tu non una potuisti nocte vacare,
Inpia, non unum sola manere diem. 20
Quin etiam multo duxistis pocula risu:
Forsitan et de me verba fuere mala.
Hic etiam petitur, qui te prius ante reliquit:
Di faciant, isto capta fruare viro!
Haec mihi vota tuam propter suscepta salutem, 25
Cum capite hoc Stygiae iam poterentur aquae,
Et lectum flentes circum staremus amici?
Hic ubi tum, pro di, perfida, quisve fuit?
Quid si longinquos retinerer miles ad Indos,
Aut mea si staret navis in Oceano? 30
Sed vobis facilest verba et conponere fraudes:

